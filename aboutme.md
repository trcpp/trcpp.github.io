---
layout: page
title: HAKKIMIZDA
subtitle: Biz kimiz ve neler yapıyoruz?
---

# **++tr;**

Türkiye C++, C++ programlama diline gönül vermiş programcıların oluşturduğu bir kullanıcı grubu.

## Amaçlarımız: 

- C++ programcıları arasında bir iletişim ve yardımlaşma platformu oluşturmak 
- C++ dilini kullanan herkese fayda sağlayacak etkinlikler düzenlemek
- Bildiklerimizi paylaşmak, paylaşmak isteyenler icin uygun ortamı sağlamak

# Türkiye C++ Topluluğu Davranış Kuralları

Türkiye C++ Topluluğuna hoşgeldiniz. Katılımınızı tamamlamak ve kanallarda aktif rol alamabilmeniz için Türkiye C++
Topluluğu Davranış Kurallarını okumanızı ve kabul etmenizi istiyoruz.

Türkiye C++ Topluluğu olarak, ırk, kültür, etnisite, renk, fiziksel görünüş, cinsiyet, cinsel yönelim, sosyal ve
ekonomik durum, aile durumu, eğitim seviyesi, yaş, mültecilik statüsü, politik inanış, din (veya yokluğu), fiziksel ve
mental yetiler ayırt etmeksizin herkese kucak açan bir topluluk oluşturmayı amaçlıyoruz ve bu bağlamda bazı kurallar
belirledik. Bu kurallar yalnızca Discord ve Telegram'da değil, Youtube, eposta, birebir konuşma, online ve fiziksel
buluşmalar ve diğer tüm Türkiye C++ Topluluğu etkinliklerinde geçerli:

1. Hoşgörülü ve sabırlı olunuz.
2. Saygılı ve duşünceli olunuz.
3. Seçtiğiniz ve kullandığınız kelimelere dikkat ediniz.
4. Sizinle aynı fikirde olmadığımızda nedenini anlamaya çalışınız.
Eğer birinin Davranış Kuralları'nı ihlal ettiğini düşünüyorsanız lütfen bize bildirin: [turkeycpp@gmail.com](mailto:turkeycpp@gmail.com)

Diğerlerine karşı hoşgörülü ve nazik davranın. Aşağıdaki tavırların hiçbiri kabul edilebilir değildir: 
* Ayrıştırıcı dil, şaka veya davranış
* Birine ait bilgileri paylaşma
* Birini saplatılı veya rahatsız edici şekilde takip etme (stalking)
* Cinsel veya şiddet içerikli gönderiler
* Irkçı, cinsiyetçi, cinsel yönelime karşı yapılan ifadeler
* Birine yapılan herhangi bir tehdit
* Yukarıdakileri öven veya teşvik eden davranışlar.

Genel olarak ısrarcı olmayın ve birisi size durmanızı söylüyorsa, durun. Israrcı olmak kuralların ihlali anlamına gelir.

Esas gücümüzü fırsat eşitliğinden ve farklılıklarımızdan aldığımıza inanıyoruz. Hemfikir olmadığımız konuları yapıcı bir
şekilde ele almanın ve nedenlerini anlamaya çalışmanın bize değer katacağına inanıyoruz. İnsan olduğumuzun ve
kararsızlıklarımızın, hatalarımızın olacağının farkındayız. Birbirimizi suçlamadan, hatalarımızdan öğreneceğimiz
şeylerin olduğuna inanıyoruz.